{
    "book_name": "خماسية مدن الملح",
    "page_number": 1248,
    "text_chunk": " وتعرفون يا جماعة الخيرء من ثلاثين سنة وأكثر وحنا نركض من مكان لمكان وطول هذي المدة ما عرفنا الراحة ولا غمضت لنا عين وبتأييد من الله ومنكم أنشأنا هذا الملك وقلنا لأرواحنا يلزم أن الناس اللي تعبوا واللي شقيوا أن يستريحوا لأن حتى الله عز وجلء خلق الدنيا في ستة أيام واستراح في اليوم السابع لكن بينا جماعة ما تبي ترتاح ولا تبي تريح وحنا ناخذ الناس على قدر عقولهم نقول لهم سبحانه وتعالى أعطى وتفضل وبلزم نقنع ونحمده ونشكره ونقول لهم يكثر خيركم يا جماعةء وطالت أعماركم لكن أبد ما يسمعون ولا يفهمون وهالحين اللي بنيناه بثلاثين أربعين سنة واللي ما صار إلا بعد ما نشف ريق الناس ولاقوا الأمرين يريدون يهدمونه ويضيعونه"
}