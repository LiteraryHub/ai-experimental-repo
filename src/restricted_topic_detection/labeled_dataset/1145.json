{
    "book_name": "خماسية مدن الملح",
    "page_number": 1830,
    "text_chunk": "أما الأمير راكان فقد حدث السلطان مستبقا أي إنسان آخر كيف أن ابن العليان وعد بتأمين متطلبات الجبهة من السيارات الكبيرة وبعدما تم الاتفاق على السعرء وعلى الكميات ومواعيد التسليم بدأ ابن العليان مثل عادته اليوم وباكر وحنا صابرين ومنتظرين لكن تعرف طال عمرك هذي حرب وكل ساعة وكل يوم له قيمة وحنا بالسالفة الله بعث غزوان وبساعته طال عمرك فرجنا اللي تريدون من هالعين ومن هالعين وابن العليان اتحمق يصير وما يصيرء وما خلى شي ببطنه إلا وطلعه سمعناه وقلنا ما يخالف أنت شيخنا ولك أفضال على هالبلد بس هالقضية ما تتحمل وبعدما طلعت أرواحناء وحنا نقول ما لنا غيرك يا أبو عزيز حمل روحه ومشى فصار العقد بينا وبين غزوان",
    "label": 0,
    "confidence": 1.0
}